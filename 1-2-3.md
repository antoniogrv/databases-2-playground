# Anomalie

Esistono delle misure informali di qualità per la progettazione di uno schema di relazione:
1. **SEMANTICA DEGLI ATTRIBUTI**
2. **RIDUZIONE DEI VALORI RIDONDANTI NELLE TUPLE**
	- Anomalie di inserimento (*mettere nuovo `DIP` senza IMP; nuovo IMP senza `DIP`*)
	- Anomalie di modifica (*se cambio `DIP` a uno devo farlo per tutti*)
	- Anomalie di cancellazione (*se elimino ultimo IMP con `DIP`, perdo `DIP`*)
3. **RIDUZIONE DEI VALORI NULL NELLE TUPLE** (*problema spazio memoria; `count/avg/sum`..*)
4. **NON CONSENTIRE TUPLE SPURIE** (*tuple aggiuntive che rappresentano informazioni sbagliate o non valide*)


# Dipendenze Funzionali

**L'uso delle dipendenze funzionali è quello di descrivere semanticamente uno schema di relazione `R`, tramite una specifica sui suoi vincoli che vale sempre. Le dipendenze funzionali sono un vincolo fra due insiemi di attributi in una base di dati.**

Si valutino tutti gli `n` attributi della base di dati `a1...an`. Si immagini all'intera base dati come descritta da un unico schema di relazione universale `R=a1...an`.

**Una dipendenza funzionale `X->Y` tra due insiemi di attributi `X` e `Y` (sottoinsiemi di `R`) specifica un vincolo sulle tuple che possono formare uno stato di relazione `r` di `R`.** Per ogni coppia di tuple `t1` e `t2` in `r` tali che `t1[X]=t2[X]`, risulta `t1[Y]=t2[Y]`. `X` determina funzionalmente `Y` in uno schema di relazione R se e solo se, ogni volta che due tuple concordano sul valore di `X`, esse devono necessariamente concordare sul valore di `Y`.

Se `X` è una chiave candidata di `R`, e cioè non vi può essere più di uno stato di relazione `r` con lo stesso valore di `X`, ciò implica `X->Y` per ogni possibile sottoinsieme `Y` di attributi di `R`.

Per definire la copertura minimale, si danno prima due definizioni:
- Un insieme di dipendenze `E` è **coperto** da un insieme di funzionali `F` se ogni DF in `E` è presente anche in `F+`, cioè se ogni dipendenza in `E` può essere inferita da `F`. Due insiemi `E` ed `F` di dipendenze funzionali sono equivalenti se `E+=F+`.
- Un insieme di dipendenze `F` è **minimale** se soddisfa le seguenti condizioni:
	1. Ogni dipendenza presente in `F` ha come parte destra un solo attributo
	2. Non è mai possibile sostituire una dipendenza `X->A` di `F` con una dipendenza `Y->A`, dove `Y` è un sottoinsieme proprio di `X`, e avere ancora un insieme di dipendenze equivalente a `F`
	3. Non è mai possibile rimuovere una dipendenza da `F` e avere ancora un insieme di dipendenze equivalente a `F`

Una **copertura minimale** di un insieme di dipendenze funzionali `F` è un insieme minimale di dipendenze funzionali `Fmin` equivalente ad `F`.

# Regole di Inferenza

Si indichi con `F` l'insieme di dipendenze funzionali su `R`. Tipicamente, il progettista specifica le DF semanticamente evidenti. Di solito ne sussistono molte altre che possono essere dedotte o inferite dalle altre in `F`.

Una DF `X->Y` è inferita da un insieme di dipendenze `F` specificate su `R` se `X->Y` sussiste in ogni stato di relazione `r` che sia un'estensione valida di `R`, cioè ogni volta che `r` soddisfa tutte le dipendenze in `F`.

**Nota**: In soldoni, una dipendenze è inferita da `F` quando essa vale su *ogni* stato di relazione che sia un'estensione valida, e cioè per le quali valgono le dipendenze in `F`.

 La chiusura `F+` di `F` è l'insieme di tutte le DF deducibili/inferibili da `F`. Per determinare queste DF indotte in modo sistematico, esistono delle regole di inferenza. `F|=X->Y` indica che `X->Y` è stata inferita da `F`. Inoltre, `X->Y` è banale se `X` sottoinsieme di `Y`.

- **RI1 (regola riflessiva)**: `se X ⊇Y, allora X → Y`
- **RI2 (regola di arricchimento)**: `{X → Y} |= XZ → YZ`
- **RI3 (regola transitiva)**: `{X → Y, Y → Z} |= X → Z`
- **RI4 (regola di decomposizione o proiezione)**: `{X → YZ} |= X → Y`
- **RI5 (regola di unione, o additiva)**: `{X → Y, X → Z} |= X → YZ`
- **RI6 (regola pseudo-transitiva)**: `{X → Y, WY → Z} |= WX → Z`

Le prime tre RI sono assiomi, cioè un insieme di regole che servono come premessa per effettuare ulteriori deduzioni. 

Ognuna può essere dimostrata. Le dimostrazioni delle prime tre vengono usate per le rimanenti. Armostrong ha dimostrato che **RI1, RI2, RI3 sono corrette e complete**. *Corrette* nel senso che, dato `F` su `R`, tutte le dipendenze deducibili sussistono in ogni stato di relazione `r` di `R` che soddisfa le dipendenze in `F` (vedi **Nota**). *Completo* nel senso che, usando ripetutamente quelle regole per inferire ulteriori dipendenze, non se ne potranno dedurre di più.

# Forme Normali e Chiavi

Il processo di normalizzazione sottopone uno schema di relazione a una serie di test per “certificare” se soddisfa una certa forma normale.

La normalizzazione dei dati, che è un processo top-down, può essere considerata come un processo di analisi degli schemi di relazione forniti, basato sulle loro dipendenze funzionali e chiavi primarie, per raggiungere le proprietà desiderate nel paragrafo *Anomalie*. Gli schemi di relazione che non soddisfano i test di forma normale vengono decomposti in schemi di relazione più piccoli che le superano. La forma normale di uno schema di relazione fa riferimento alla più alta condizione di forma normale soddisfatta, e perciò indica il livello alla quale è stata normalizzata. 

Non è sufficiente verificare che ogni schema di relazione sia in 3NF/BCNF, ma si vuole anche garantire proprietà di **join senza perdita** (*garantisce che negli schemi di relazioni dopo una decomposizione non si presenti il problema di generazione di tuple spurie*) e proprietà di **conservazione delle dipendenze** (*garantisce il mantenimento dei vincoli di integrità originari, cioè rilevano aggiornamenti illeciti*).

- Una **superchiave** di `R` è un insieme di attributi `S` tali che nessuna coppia di tuple `t1` e `t2` in un generico stato valido di relazione `r` di `R` avrà `t1[S]=t2[S]`. 
- Una **chiave** `K` è una superchiave con la proprietà aggiuntiva che la rimozione di un qualsiasi attributo da `K` fa sì che `K` cessi di essere superchiave. 
- Se uno schema di relazione ha più di una chiave, ognuna di esse è detta **chiave candidata**. 
- Una delle chiavi candidate è arbitrariamente nominata **chiave primaria**, le altre sono dette **chiavi secondarie**. 
- Un attributo di uno schema di relazione `R` è detto **attributo primo** di `R` se esso è membro di una qualche chiave candidata di `R`. In alternativa, è detto *non-primo*.

Le forme normali sono le seguenti.

- **1NF**: non permette l'uso di *attributi multivalore*, cioè relazioni dentro relazioni. Si normalizza rimuovendo l'attributo e ponendolo in una relazione separata. Presenta il problema di relazioni nidifcate (se l'attributo è *multi-multi-...-multivalore*), che è normalizzabile spostando gli attributi della relazione nidificata in una nuova relazione e propagando la chiave primaria della relazione originaria (decomposizione e propagazione).

- **2NF**: si basa sul concetto di *dipendenze funzionale completa*. `X->Y` è una DF completa se la rimozione di un qualsiasi attributo `A` da `X` non fa più sussistere la DF, altrimenti è parziale. **Uno schema `R` è in 2NF se soddisfa la 1NF e ogni attributo non-chiave `A` di `R` dipende funzionalmente in modo completo dalla chiave primaria di `R`**. Si normalizza decomponendo e preparando una nuova relazione per ogni chiave parziale con i suoi attributi dipendenti. Assicurarsi di mantenere una relazione con la chiave primaria originale e tutti gli attributi funzionalmente dipendenti in modo completo da essa.

- **3NF**: si basa sul concetto di *dipendenza funzionale transitiva*. `X->Y` è DF transitiva se esiste un attributo `Z` per cui valgono `X->Z` e `Y->Z`. **Uno schema `R` è in 3NF se soddisfa la 2NF e nessun attributo non-chiave di `R` dipende in modo transitivo dalla chiave primaria**. Cioè non deve esserci nessuna dipendenza transitiva di un attributo non-chiave dalla chiave primaria. Si normalizza decomponendo e preparando una relazione che comprenda gli attributi non-chiave che determinano funzionalmente altri attributi non-chiave.

- **BCNF** (*Forma Normale di Boyce-Codd*): proposta come più semplice di 3NF, è in realtà più restrittiva. **Uno schema `R` è in BCNF se sussitono solo dipendenza funzionali non banali `X→A` tali che `X` sia una superchiave di `R`**. La BNCF esclude che un determinante `X` possa essere composta solo da una parte della chiave (violazione 2NF -- la superchiave contiene interamente la chiave) o che possa essere esterno rispetto alla chiave (violazione 3NF). La differenza sostanziale fra 3NF e BCNF è che la 3FN richiede che gli attributi *non-chiave* dipendano dalla *chiave*, mentre la BCNF richiede che *ogni* attributo dipenda da una *superchiave*.

# Dipendenze Multivalore e 4NF

Le dipendenze multivalore sono una conseguenza della prima forma normale (1NF), che impedisce a un attributo in una tupla di riconoscere un insieme di valori. Se vi sono 
due o più attributi multivalore indipendenti nello stesso schema di relazione, si ha il problema di dover ripetere ogni valore di uno degli attributi per ciascun valore dell’altro attributo per mantenere consistente lo stato della relazione e per conservare l’indipendenza tra gli attributi coinvolti. Questo vincolo viene espresso mediante una dipendenza multivalore. 

Ad esempio, ho una schema di relazione Impiegato con Nome Impiegato, Progetto Impiegato e Dipendente Impiegato. Un impiegato (definito dal suo nome) è associato ad `N` progetti e ad dipendenti. Progetti e dipendenti sono del tutto indipendenti fra loro (non è "il dipendente del progetto", ma "il dipendente dell'impiegato" e "il progetto dell'impiegato"). Avere tutto questo in un singolo schema di relazione significa che ogni tupla deve contenere il nome dell'impiegato, il nome del progetto e il nome del dipendente. Ciò significa che si dovrà avere *una tupla distinta per ogni possibile combinazione di dipendente e progetto di ciascun impiegato*: questo è un vincolo specificato da una dipendenza multivalore.

Una dipendenza multivalore `X↠Y` specificata sullo schema di relazione `R`, dove `X` e `Y` sono sottoinsiemi di `R`, specifica il seguente vincolo su qualsiasi stato di relazione `r` di `R`: se in `r` esistono due tuple `t1` e `t2` tali che `t1[X]=t2[Y]`, allora in `r` devono esistere anche due tuple, `t3` e `t4` con le seguenti proprietà, dove viene usato `Z` per indicare `(R – (X ∪ Y))`:
- `t3[X] = t4[X] = t1[X] = t2[X]`
- `t3[Y] = t1[Y] = t4[Y] = t2[Y]`
- `t3[Z] = t2[Z] = t4[Z] = t1[Z]`

Ogni volta che sussiste `X↠Y`, diciamo che `X` multidetermina `Y`. A causa della simmetria nella definizione, quando `X↠Y` sussiste in `R`, lo stesso fa `X↠Z`; quindi `X↠Y` implica `X↠Z` e perciò talvolta viene scritto come `X↠Y|Z`. La definizione formale specifica che, dato un particolare valore di `X`, l’insieme di valori di `Y` determinato da questo valore di `X` è determinato completamente solo da `X` e non dipende dai valori dei restanti attributi in `Z` di `R`. Ogni volta che esistono due tuple che hanno valori distinti di `Y` ma lo stesso valore di `X`, questi valori di  `Y` devono essere ripetuti in tuple separate con ogni valore distinto di `Z` che si presenta con quello stesso valore di `X`. Questo corrisponde informalmente al fatto che `Y` è un attributo multivalore delle entità rappresentate dalle tuple in `R`.

**Uno schema di relazione `R` è in **4NF** rispetto a un insieme di dipendenze `F` (che include le dipendenze funzionali e multivalore) se, per ogni dipendenza multivalore non banale `X↠Y` in `F+`, `X` è una superchiave di `R`.**

Una MVD è detta banale se `Y` è un sottoinsieme di `X` oppure se `X U Y = R`.

Vengono definite le seguenti regole di inferenza, che formano un insieme corretto e completo per inferire le dipendenze funzionali e multivalore da un insieme di dipendenze.

- **RI1 (regola riflessiva per le DF)**: `se X ⊇ Y, allora X → Y`
- **RI2 (regola di arricchimento per le DF)**: `{X → Y} |= XZ → YZ`
- **RI3 (regola transitiva per le DF)**: `{X → Y, Y → Z} |= X → Z`
- **RI4 (regola di complemento per le MVD)**: `{X ↠ Y} |= X ↠ (R - X U Y)`
- **RI5 (regola di arricchimento per le MVD)**: `se X ↠ Y e W ⊇ Y, allora WX |= ↠ YZ`
- **RI6 (regola transitiva per le MVD)**: `{X ↠ Y, Y ↠ Z} |= WX ↠ (Z - Y)`
- **RI6 (regola di replicazione per le DF in MVD)**: `{X → Y} |= X ↠ Y`
- **RI6 (regola di unione per le DF e le MVD)**: `se X ↠ Y ed esiste W tale che W intersecato Y è vuota e W → Z e Y ⊇ Z, allora X → Z`

A volte, conviene fermarsi alla 3NF o BNCF, senza provare ad ottenere la 4NF. Questo perché si potrebbe perdere efficienza, in quanto avremo troppe relazioni ed effettuando delle query ci saranno sempre più operazioni dispendiose di join da effettuare. Inoltre, non è sempre possibile conservare le dipendenze nella 4NF, dunque con questa forma normale potremmo incorrere in una perdita di dati. La 3NF/BCNF già forniscono il giusto fra efficienza e qualità dei risultati.

Gli schemi di relazione `R1` e `R2` costituiscono una decomposizione non-additiva di `R` rispetto a un insieme `F` di dipendenze funzionali e multivalore se e solo se `R1` intersecato `R2` multidetermina `R1-R2`.

# Tecniche di progettazione di database

- **Progettazione top-down**: la progettazione parte da uno schema concenttuale, per proseguire con la realizzazione di un modello alto livello come l'EER, e per finire con la sua traduzione in insieme di relazioni analizzate sulla base delle loro DF, applicando poi la normalizzazione.
- **Progettazione bottom-up**: la progettazione è in funzione delle DF specificate sugli attributi. Si specificano le dipendenze, poi si applica algoritmo di normalizzazione e ci si assicura che ogni singolo schema raggiunga un livello di qualità associato alla 3NF o BCNF.

# Algoritmi di normalizzazione e decomposizioni

Gli algoritmi di normalizzazione cominciano da uno *schema gigante* (detta relazione universale) con tutti gli attributi della base di dati, poi si decompongono ripetutamente basate sulle DF specificate dai progettisti, finché non sono più decomponobili o farlo è indesiderabile. La proprietà desiderabile derivata da questa decomposizione è la lossless-join e la conservazione delle dipendenze.

Lo schema di relazione universale `R` è decomposto in un insieme `D` di schemi di relazioni `R1...Rn` più piccoli tali che l'unione è `R`. `D` è detto **decomposizione** di `R`. Vogliamo il `D` *migliore*, cioè che rispetta quelle proprietà desiderabili, e che ogni `Ri` in `D` sia in 3NF/BCNF.

## Algoritmo di sintesi relazionale (CD & 3NF)
Sarebbe utile se ogni `X->Y` in `F` apparisse in uno schema `Ri`, oppure potesse essere inferibile dalle dipendenze in qualche `Ri`. Questa è detta condizione di **conservazione delle dipendenze**.

Dato `F` su `R`, la **proiezione** di `F` su `Ri` è l'insieme di DF `X->Y` di `F+` tali che gli attributi `X U Y` siano tutti contenuti in `Ri`. Perciò la proiezione `F` su ogni schema `Ri` di `D` è proprio `F+`. `D` di `R` conserva le dipendenze rispetto a F se l'unione delle proiezioni di `F` su ogni `Ri` è equivalente a `F`. 

E' sempre possibile trovare una decomposizione `D` che conserva le dipendenze rispetto a `F` e tale che ogni relazione `Ri` di `D` sia in `3NF`.

Il seguente algoritmo crea una decomposizione in 3NF con conservazione delle dipendenze ma non con lossless join.
0. Input: schema universale `R` e un insieme di dipendenze funzionali `F` 
1. Trovo una copertura minimale `G` di `F`
2. Per ogni parte sinistra delle dipendenze funzionali, creo uno schema di relazione `{X U A1 U A2 U ... U An}` dove `X->A1, X->A2, ..., X->An` sono le dipendenze funzionali che hanno `X` come parte sinistra
3. Metto in uno schema di relazione singolo tutti gli attributi rimanenti per garantire la conservazione degli attributi

## Algoritmo di sintesi relazionale (LJ & 3NF)

La decomposizione `D` deve anche soddisfare la **lossless join**, che assicura che non vengano generate tuple spurie quando si applica una join, perdendo informazione. Deve valere per ogni stato valido di relazione, cioè ogni stato che soddisfa le dipendenze in `F`. La lossless join è sempre definita rispetto ad un insieme specifico `F` di dipendenze. Formalmente, `D` soddisfa la lossless join rispetto a `F` se per ogni stato di relazione `r` di `R` sussiste che il join naturale di tutte le proiezioni `Ri(r)=r`.

Il seguente algoritmo crea una decomposizione in 3NF con conservazione delle dipendenze con lossless join e conservazione delle dipendenze.
0. Input: schema universale `R` e un insieme di dipendenze funzionali `F` 
1. Trovo una copertura minimale `G` di `F`
2. Per ogni parte sinistra delle dipendenze funzionali, creo uno schema di relazione `{X U A1 U A2 U ... U An}` dove `X->A1, X->A2, ..., X->An` sono le dipendenze funzionali che hanno `X` come parte sinistra
3. Se nessuno schema contiene la chiave, creo uno schema con la chiave