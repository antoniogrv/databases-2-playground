
# XML, XPATH, XQUERY

HTML non idoneo per specificare dati strutturati che sono estratti dal database, quindi viene utilizzato un nuovo linguaggio XML come standard per la strutturazione e lo scambio di dati attraverso il Web. Esso può essere usato per fornire informazioni riguardanti la struttura e il significato dei dati in essi contenuti.

- XML DTD (Document Type Definition): linguaggi per la specifica della struttura dei documenti XML.
- XSL (eXtended Stylesheet Language): linguaggio di formattazione per specificare aspetti di formattazione.

• Dati strutturati: informazioni memorizzate nei database, rappresentate in un formato rigido.
• Dati non strutturati: caratterizzati da una presenza molto limitata di informazioni relative ai tipi di dati. Sono dati conservati senza uno schema.
• Dati semi strutturati: dati che possono avere una struttura che può essere non identica per tutte le informazioni. Le informazioni sono inframmezzate ai dati. Questi tipi di dati sono anche detti dati auto descrittivi. Possono essere rappresentati come grafi diretti: i nomi dello schema sono rappresentati dalle etichette sugli archi orientati, i nodi interni rappresentano oggetti 
individuali o gli attributi composti, i nodi foglia rappresentano i valori degli attributi di tipo semplice.

Documento XML: oggetto base in XML. Per costruire un documento XML si utilizzano elementi e attributi. Gli elementi sono le parti di un documento dotate di un senso proprio. È naturale vedere la corrispondenza tra la rappresentazione XML testuale e la struttura ad albero. I nodi interni dell’albero rappresentano gli elementi complessi, i nodi foglia rappresentano gli elementi semplici. Per questo motivo il modello XML è chiamato modello ad albero o modello gerarchico.

I documenti XML possono essere classificati in tre tipi:
1. Documenti XML incentrati sui dati: documenti che hanno molti dati di dimensioni ridotte che seguono una specifica struttura e possono essere estratti da un database strutturato. Essi sono formattati come documenti XML per scambiarli o visualizzarli sul Web.
2. Documenti XML incentrati sul documento: documenti con grande quantità di testo. In questi documenti vi sono pochi, o nessun, dato strutturato.
3. Documenti XML ibridi: documenti che possono avere parti che contengono dati strutturati e altre parti prevalentemente testuali o non strutturate.

Documento XML ben formato (well – formed):
- Deve iniziare con la dichiarazione XML per indicare la versione XML utilizzata e altri attributi rilevanti;
- Deve seguire la struttura sintattica del modello ad albero, questo significa che deve contenere un unico elemento radice, e che ogni elemento deve contenere una coppia di tag di inizio e fine correlati tra loro, contenuti tra i tag dell’elemento padre;
- Un documento ben formato è sintatticamente corretto. Questo gli consente di essere processato da generici processori che attraversano il documento e creano la rappresentazione interna ad albero:
o DOM (Document Object Model): consente ai programmi di manipolare la risultante 
rappresentazione ad albero corrispondente a documenti XML ben formati. Quando si usa DOM, l’intero documento deve essere analizzato anticipatamente.
o SAX: consente di elaborare i documenti XML “al volo” notificando al programma di elaborazione quando si incontra un tag di inizio o fine.

Documento XML valido:
- Un criterio più forte per un documento è essere valido. Un documento valido è ben formato e deve essere scritto in modo che i nomi utilizzati nelle coppie di tag di inizio e fine siano coerenti con la struttura specificata nel file DTD o in un file XML schema.

Il DTD ha la sua particolare sintassi e pertanto richiede processori 
specializzati. Sarebbe vantaggioso specificare lo schema dei documenti XML usando le regole sintattiche di XML stesso. Un documento XML può dipendere da un solo DTD che definisce tutta la grammatica applicabile.

Gli XSD (XML Schema Definition) sono: estendibili (ammettono tipi riusabili definiti dall’utente), in formato XML, più ricchi e completi dei DTD, capaci di supportare tipi di dati diversi da PCDATA, capaci di gestire namespace multipli, funzioni di aggregazione, restrizioni, sequenze, cardinalità, annotazioni, definizioni di tipi riusabili.

Come linguaggi di interrogazione XML sono emersi, tra le varie proposte, due standard:
- XPath: fornisce dei costruttori di linguaggio per la specifica di path expression, volti a identificare determinati nodi (o elementi) che corrispondono a particolari pattern contenuti nel documento XML.
- XQuery: linguaggio di interrogazione più generale che utilizza le espressioni XPath ma che possiede costrutti aggiuntivi. 

Una espressione XPath restituisce una collezione di nodi che soddisfa pattern specificati in essa. L’idea è di usare una sintassi per “navigare” la struttura ad albero di un documento. Una espressione XPath è una stringa contenente nomi di elementi e operatori di navigazione e selezione. Usa le espressioni XPath ma ha ulteriori costrutti. Una interrogazione XQuery è un’espressione complessa che consente di estrarre parti di un documento e costruire un altro documento. XQuery consente di specificare interrogazioni su uno o più documenti XML. La forma tipica di una interrogazione XQuery è conosciuta come espressione FLWR, che indica le principali clausole di XQuery.


# Semantica dei database

RDF (Resource Description Framework) è il modello astratto proposto dal W3C per esprimere affermazioni sul mondo. Le informazioni vengono rappresentate sotto forma di triple, che possono essere interpretate come soggetto-verbo-oggetto. Una tripla può essere rappresentata come un grafo, in cui i nodi corrispondono ai soggetti e agli oggetti, gli archi ai verbi.

I dati rappresentabili in RDF sono di tre categorie:
- IRI (Internationalized Resource Identifier): sono stringhe che identificano univocamente tutte le risorse disponibili sul Web.
- Letterali: descrivono le risorse presenti nell’istanza RDF. È possibile assegnare ai letterali un tipo; se inclusi tra apici sono implicitamente di tipo stringa, mentre numeri senza apici, con segno, sono implicitamente di tipo intero. 
- Blank Nodes: identificatori usati per rappresentare risorse anonime. Nelle triple RDF il primo termine (soggetto) può essere un IRI o un blank node, il secondo termine (predicato) è un IRI, e il terzo termine (oggetto) può essere un IRI, un letterale o un blank node. Viene adottata la notazione N3, che utilizza la punteggiature per sintetizzare le parti comuni delle triple. Oltre alla notazione N3, è possibile utilizzare il formato XML per la definizione di una istanza RDF; tale notazione prende il nome di RDF/XML ed è stata standardizzata dal W3C.

L'RDF Schema è un'estensione di RDF come raccomandazione del W3C dal 2004. Esso aggiunge a RDF costrutti per descrivere metadati, ovvero struttura e proprietà di istanze RDF. I principali costrutti messi a disposizione da RDFS sono le classi e le proprietà:
- Una classe RDFS consente di definire insiemi di risorse di un’istanza RDF che hanno caratteristiche comuni. 
- Una proprietà RDFS consente invece di definire il soggetto e l’oggetto dei predicati in un’istanza RDF. 

La semantica di RDFS definisce l’ereditarietà: se i compositori sono artisti e gli artisti sono persone, si deduce che i compositori sono persone; se le persone possiedono come proprietà una città e una data di nascita, anche i direttori d’orchestra hanno queste proprietà. Questi meccanismi di inferenza vengono chiamati entailments. Una maggior ricchezza semantica rispetto ad RDFS è offerta dal Web Ontology Language (OWL). Esso è un linguaggio di markup per rappresentare esplicitamente le ontologie (ovvero il significato dei termini e relazioni tra i termini). L’obiettivo è supportare l’elaborazione automatica del contenuto delle informazioni dei documenti scritti in OWL ed il reasoning su di essi. Un triple pattern è una tripla nelle cui posizioni è possibile far comparire, in aggiunta a IRI, letterali e blank nodes, anche variabili, introdotte dal simbolo ‘?’; durante la valutazione delle query le variabili vengono <<legate>> (binding). Possono essere combinati insieme vari triple pattern, formandoun graph pattern.

SPAQL è un linguaggio di interrogazione simile a SQL proposto dal W3C per interrogare dati descritti in RDF, ricevendo il risultato in un formato XML. Esistono quattro tipi di query:
- SELECT per interrogazioni classiche.
- DESCRIBE, per ottenere una descrizione delle risorse presenti presso un database RDF interrogabili in SPARQL (detto <<endpoint>>). 
- ASK, per sapere se specifici termini sono disponibili nell’endpoint.
- COSTRUCT, per costruire un nuovo grafo RDF a partire da una interrogazione. 
Una query SPARQL 1.0 è composta da cinque parti:
- La clausola opzionale PREFIX per introdurre vocabolari. 
- Il risultato prodotto dalla query (una delle quattro clausole SELECT, DESCRIBE, ASK, e CONSTRUCT).
- Gli endpoint consultati, tramite le clausole FROM e FROM NAMED.
- La parte centrale della query, introdotta dalla clausola WHERE consente di esprimere condizioni di pattern matching tra la query stessa e il grafo RDF su cui la query opera. Elemento centrale del pattern matching è il triple pattern.
• Modificatori opzionali, che includono i costrutti ORDER BY, DISTINCT e LIMIT. 
SPARQL 1.1 introduce GROUP BY, HAVING, COUNT, SUM, MAX e altro.

I Linked Data sono risorse disponibili sul Web, descritte tramite triple RDF e collegate fra loro tramite riferimenti (link). Pubblicare risorse sotto forma di Linked Data vuol dire aderire ad una buona pratica di pubblicazione, usando le IRI e per identificare le risorse, lo standard http per trasferire dati tra diversi nodi del Web, e gli standard RDF, RDFS e OWL per descrivere le triple. Sono dati amministrativi resi di dominio pubblico per aumentare la trasparenza delle amministrazioni nei riguardi dei cittadini.