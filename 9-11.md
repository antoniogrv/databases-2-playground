# Database Distribuiti

**I DDB uniscono le tecnologie di reti e basi di dati. Utilizzare un DDB consente alle organizzazioni di decentralizzare le informazioni**, integrando le informazioni a livello logico. **Un database distribuito è un singolo database logico che è sparso fisicamente attraverso computer in località differenti e connessi attraverso la rete.** Usa DDBMS multipli, ognuno su un sito remoto (nodo). **Vanta eterogeneità hardware e software.** Gli ambienti di database distribuiti si differenziano in base al grado di cooperazione fra DDBMS e la presenza di un sito master che coordini le richieste che coinvoglono le informazioni memorizzate. Ottimizzazione delle query. La modalità di esecuzione è *seriale* o *parallela* (seriale = client interroga master che interroga i nodi; parallela = client interroga le repliche).

I vantaggi di un DDB partono dai livelli di trasparenza:
- **Di locazione**: accedo ai dati a prescindere da dove si trovano
- **Di naming**: uso un nome logico senza referenziare posizione fisica
- **Di replica**: accedo ai dati senza sapere in che formula sono replicati
- **Di frammentazione orizzontale e verticale**: accedo ad uno schema e alle tuple che mi interessano al di là di come sono frammentate

**Altri vantaggi sono affidabilità e disponibilità. Quando un sito fallisce, gli altri nodi continuano ad operare.** E' più facile **scalare**, con conseguente miglioramento delle prestazioni. La localizzazione dei dati e relativa migrazione rende **più veloce l'accesso alle informazioni dalla rete**. Un DDBMS deve garantire la tracciabilità dei dati, la robustezza delle transazioni distribuite, la gestione del recovery e come dev'essere distribuito e frammentato il catalogo.

**Il design dei DDB prevede l'applicazione di tecniche relative alla frammentazione, replicazione e allocazione dei frammenti.**

Le frammentazione può essere orizzontale o verticale.

Con *segmentazione orizzontale* intendiamo una frammentazione orizzontale fra *tuple logicamente correlate*. Esiste anche la frammentazione mista.

- Uno *schema di frammentazione* di un database è la definizione di un insieme di frammenti che include tutte le tuple e gli attributi del database. Esso, inoltre, consente la ricostruzione dell’intero database applicando una sequenza di operazioni di `OUTER JOIN` e `UNION`.
- Lo *schema di allocazione* descrive l’allocazione dei frammenti ai siti del database. Associa ad ogni frammento il sito in cui deve essere memorizzato. Un frammento memorizzato su più di un sito si dice replicato.
- Lo *schema di replicazione* è una descrizione della replicazione dei frammenti. Ogni segmento deve essere assegnato ad un sito del database, e questo processo porta il nome di allocazione dei dati. La scelta dei siti e del grado di replicazione dipende dagli obiettividel sistema. La replicazione consente di migliorare la disponibilità dei dati. Le modalità di replicazione sono le seguenti:
    - Replicare l’intero database in ogni sito, migliora le prestazioni per le query. L’overhead risulta essere eccessivo per l’aggiornamento dei dati e il controllo della concorrenza e recovery sono complessi.
    - Nessuna replicazione, frammenti disgiunti (eccetto per la chiave).
    - Replicazione parziale, una soluzione intermedia, dove alcuni frammenti possono essere replicati ed altri no.

Trovare una soluzione ottima alla distribuzione dei dati è un problema difficile. Se è richiesta un’alta disponibilità e le transazioni possono essere sottomesse ad ogni sito e molte transazioni sono solo di retrieval, si può adottare una soluzione di replicazione totale. Se alcune transazioni che accedono a porzioni del database sono sottomesse solo da particolari siti, su quei siti possono essere allocati i frammenti corrispondenti. **Se sono richiesti molti aggiornamenti è conveniente ridurre la replicazione dei dati.**

Le modalità per esprimere interrogazioni offerte dai DBMS commerciali sono:
- *FRAMMENTAZIONE*. Il programmatore non si deve preoccupare se il database è distribuito o frammentato.
- *ALLOCAZIONE*. Il programmatore dovrebbe conoscere la struttura dei frammenti, ma non deve indicare la loro allocazione.
- *LINGUAGGIO*. Il programmatore deve indicare nella query sia la struttura dei frammenti che la loro allocazione.

## Concorrenza e Recovery nei DDB

I database distribuiti hanno molti problemi di concorrenza e problemi di recovery. Ne vengono elencati alcuni di seguito:
- **Trattamento di copie multiple di dati.** Il controllo della consistenza deve mantenere una consistenza globale. Allo stesso modo il meccanismo di recovery deve recuperare tutte le copie e conservare la consistenza dopo il recovery. 
- **Fallimenti di singoli siti.** La disponibilità del database non deve essere influenzata dai guasti di uno o due siti e lo schema di recovery li deve recuperare prima che siano resi disponibili. 
- **Guasto dei collegamenti di comunicazione.** Tale guasto può portare ad una partizione della rete che può influenzare la disponibilità del database anche se tutti i siti sono in esecuzione. 
- **Commit distribuito.** Una transazione può essere frammentata ed essere eseguita su un numero di siti. Questo richiede un approccio basato sul commit a due fasi per il commit della transazione.
- **Deadlock distribuito.** Poiché le transazioni sono processate su siti multipli, due o più siti possono essere coinvolti in un deadlock. Di conseguenza devono essere considerate le tecniche per il trattamento dei deadlock. 
- **Controllo della concorrenza distribuito basato su una copia designata dei dati.** Si designa una particolare copia di ogni dato (copia designata). Tutte le richieste di lock ed unlock vengono inviate solo al sito che la contiene.
- **Tecnica del sito primario.** Un singolo sito è designato come sito primario il quale fa da coordinatore per la gestione delle transazioni. 

### Concorrenza basata su coordinatore

#### Tecnica del sito primario

Nell’ottica della gestione delle transazioni, **il controllo della concorrenza ed il commit sono gestiti da un sito primario**. **La tecnica del lock a due fasi (*2PL*) è usata per bloccare e rilasciare i data item. Se tutte le transazioni in tutti i siti seguono la politica delle due fasi allora viene garantita la serializzabilità**. **I data item sono bloccati (locked) solamente in un sito ma possono essere usati da qualsiasi altro sito**.
Tuttavia, **la gestione delle transazioni passa per il sito primario che potrebbe essere sovraccaricato**. Nel caso in cui il sito primario fallisce, l’intero sistema è inaccessibile. Per assistere il recovery, **un sito di backup viene designato** come copia di backup del sito primario. Nel caso di fallimento del sito primario, il sito di backup funziona da sito principale. 

#### Recovery del fallimento di sito primario

In entrambi gli approcci, il sito (o copia) primaria possono fallire. Questo richiede la selezione di un nuovo coordinatore. 
- **Sito primario senza sito di backup**. Abortire e far ripartire tutte le transazioni attive in tutti i siti. Si elegge un nuovo coordinatore che inizia il processing delle transazioni.
- **Sito primario con copia di backup.** Sospende tutte le transazioni attive, designa il sito di backup come sito primario e identifica un nuovo sito di backup. Il nuovo sito primario riceve il compito di gestire tutte le transazioni per riprendere il processo. Se il sito primario e quello di backup falliscono si utilizza un processo di elezione per selezionare un nuovo sito coordinatore.

### Concorrenza basata su copia designata

### Tecnica della copia primaria

In questo approccio, invece di un sito primario, **viene designata una partizione dei data item come copia primaria**. **Per bloccare un data item, viene eseguito il lock soltanto sulla copia primaria di quel data item**. **Le copie primarie sono distribuite su vari siti, e un singolo sito non viene sovraccaricato da un numero elevato di richieste di lock ed unlock.** Tuttavia, l'identificazione della copia primaria è complesso. Una directory distribuita deve essere gestita possibilmente in tutti i siti.

### Tecnica del voting

In questo caso non esiste la copia primaria del data item. Quindi, bisogna:
1. Spedire una richiesta di lock ai siti che hanno i data item.
2. Se la maggioranza dei siti concedono il lock, allora la transazione richiedente ottiene il data item.
3. Le informazioni di lock (concesse o negate) sono spedite a tutti questi siti.
4. Per evitare un tempo di attesa inaccettabile, viene definito un periodo di time-out. Se la transazione richiedente non riceve alcuna informazione di voto allora la transazione viene abortita.

# Database NoSQL

Le motivazioni alla base dell’utilizzo di un RDBMS riguardano l'adozione delle proprietà ACID, la versatilità e potenza di SQL, la maturità e l’affidabilità dei sistemi relazionali, e la gestione robusta delle transazioni. Anche la facilità di trovare DBA esperti non è da sottovalutare.

Un gran numero di utenti, combinato con pattern di gestione dei dati fortemente dinamici, stanno guidando il bisogno di nuovi database scalabili. **Con le tecnologie relazionali, è difficile raggiungere la scalabilità dinamica richiesta dalle applicazioni** per garantire il livello di performance richiesto dagli utenti. Analogamente, **la rapida crescita dell’ammontare dei dati e la natura degli stessi** ha portato all'adozione dei database NoSQL. In genere, conviene utilizzare database NoSQL quando la **struttura dati non è definibile a priori**, è necessario interagire molto frequentemente con il database e quindi si necessita di **prestazioni più elevate**.

I database NoSQL possono avere le caratteristiche più disparate: alcuni non utilizzano il modello relazionale, altri usano tabelle e campi ma senza schemi fissi, alcuni non permettono vincoli di integrità referenziale, altri non garantiscono transazioni ACID, oppure ci sono varianti che combinano le precedenti. **Alcuni database NoSQL garantiscono solo alcune proprietà ACID**. Per esempio, non sempre è garantita la consistenza, ossia ci può essere una certa latenza prima che una modifica al database sia visibile. Altri non garantiscono la durabilità: ad esempio, in alcuni database distribuiti il malfunzionamento di un nodo dopo una transazione potrebbe impedire la corretta sincronizzazione di tutta la rete. Queste proprietà vengono rilassate per fornire performance migliori.

I NoSQL si basano sul *modello BASE*:
- **Basically Available**: garantire la disponibilità dei dati anche in presenza di fallimenti multipli. L’obiettivo è raggiunto attraverso un approccio fortemente distribuito;
- **Soft State**: abbandonano il requisito della consistenza dei modelli ACID quasi completamente. La consistenza è un problema dello sviluppatore e non deve essere gestita dal database.
- **Eventual Consistency**: l’unico requisito riguardante la consistenza è garantire che, ad un certo momento, nel futuro, i dati possano convergere ad uno stato consistente.

Un sistema distribuito è in grado di supportare solamente due tra le seguenti caratteristiche, in base al **Teorema CAP**:
- **Consistency**: tutti i nodi vedono lo stesso dato nello stesso tempo;
- **Availability**: ogni operazione deve sempre ricevere una risposta;
- **Partition Tolerance**: capacità di un sistema di essere tollerante al partizionamento

## Tipologie di Database NoSQL

- **Document Data Store**: la rappresentazione dei dati avviene attraverso strutture simili ad oggetti, dette documenti, ognuno dei quali possiede delle proprietà che rappresentano le informazioni. I documenti non devono seguire una struttura rigida fissa. Il documento può essere visto come l’equivalente di un record delle tabelle. I documenti possono essere messi in relazione tra loro con dei riferimenti. Es. *MongoDB*.

- **Key-Value Data Store**: Vengono costruiti come dizionari o mappe, in cui viene inserita una coppia chiave-valore. Il loro utilizzo principale è offrire la possibilità di effettuare ricerche rapide di singoli blocchi di informazione. Sono database che puntano tutto sulla velocità. Es. *Redis*.

- **Graph-Based Data Store**: Le informazioni possono essere custodite sia nei nodi che negli archi. La forza di questa tipologia è tutto l’insieme del valore informativo che si può estrapolare ricostruendo i percorsi attraverso il grafo. I nodi sono le entità, gli archi le relazioni. Molto utile per rappresentare relazione fra dati sparsi. Es. *Neo4j*.

- **Column-Oriented Data Store**: La rapida aggregazione che permettono è stata apprezzata dai grandi produttori di motori di ricerca e Social Network (alcune delle principali soluzioni di questo tipo sono Cassandra, Big Table, SimpleDB). I dati sono nelle colonne anziché nelle righe. Un gruppo di colone è detta famiglia e vi è analogia con RDBMS. Le colonne possono essere facilmente distribuite. Scalabile e performante. Fault–tolerant. Es. *Cassandra*.